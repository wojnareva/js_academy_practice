# Úloha 01 (skús to spustiť!)

**v prvom rade nečakám, že všetci budete vedieť spraviť vyšetky úlohy.** je to ok! myslím si, že je extrémne dôležité precvičovať si kód. písať kód je jediný spôsob, ako sa naučiť písať kód. a myslím si, že je dôležité dostávať úlohy, ktoré nevieš spraviť. pretože to je reálna práca programátora.

ja keď dostanem úlohu, neviem ju spraviť. ale viem, že mám prístup ku komplet celému internetu. môj job je nájsť spôsob, ako úlohu splniť.

## a) Spusti môj kód na tvojom počítači

zo <#1348937804201066557> si stiahni môj `01-moj-prvy-kod.zip` a podľa návodu https://discord.com/channels/1147117106450681876/1367135460924850237 ho spusti na tvojom počítači. je potrebné, aby do visual studia code bol doinštalovaný `live server` a je potrebné, aby program bol spustený cez `live server` (napríklad kliknutím na "go live" vpravo dole vo vscode). v momente sa automaticky otvorí prehliadač a v ňom si manuálne otvoríte konzolu a výsledky programu by sa v nej mali zobrazovať.

čiže z discordu si stiahneš \.zip\ súbor. ten rozbalíš. vznikne zložka. v tomto prípade s názvom `01-moj-prvy-kod`. tú presunieš do zložky kurzu: na tvojom počítači maj zložku, kam budeš ukladať všetky materiály tohoto kurzu. túto `01-moj-prvy-kod` zložku potom celú otvoríš vo vscode. ak máš vscode v angličtine, tak zložka je "folder". vždy vo vscode otváraš celý folder. potom vo vscode vľavo v zozname by si mal vidieť všetky súbory projekty. nájdeš tam a otvoríš si tam `main.js`. vpravo dole klik na Go Live a ideš. 

ak pridám nový kód, nový .zip súbor, postup bude vždy rovnaký 🙂 ak začínaš, všetky tieto postupy a programy sú pre teba nové. takže je v poriadku, ak je to frustrujúce. je to normálne.

_ _
## b) Hraj sa s tým kódom!

ten kód (`01-moj-prvy-kod`) je okomentované. ak si otvoríš `main.js` uvidíš, že každý riadok kódu je vysvetlený. skús tom kóde robiť zmeny. napríklad je tam premenná `movie` a v nej je uložený objekt:

- pokús sa z toho objektu vypísať do konzole názov filmu uložený v `title`
- pridaj do movie objektu novú vlastnosť `year`, bude evidovať rok vydania
- pokús sa do movie objektu pridať vlastnosť `cast`, ktorá bude evidovať zoznam (čiže pole[]) hercov
- vytvor nový objekt `book`, ktorý bude evidovať 4 vlastnosti o knihe: názov, autor, cena, rok vydania

neustále si hodnotu premenných vypisuj do konzole pomocou `console.log();` iba tak vieš, že či nemáš v kóde chybu a či všetky hodnoty v premenných sú skutočne také, ako si myslíš. 

---
jeden z dôvodov, prečo programovanie na začiatku pôsobí strašideľne a stresujúco, sú všetky tie divné zátvorky. a fakt, že tie zátvorky sa furt kombinujú a mixujú. ale tam stačí fakt proste len chytiť ten grif 🙂 a to spravíš tým, že budeš písať kód 🙂 aj keby tomu kódu celkom nerozumieš. všetko nové, čo sa učíš, najprv robíš blbo a neni na tom nič zlé. tak to má byť! takže skúšaj písať kód, čítaj si tie texty, dohľadávaj si ďalšie info, skúšaj písať kód znova a za chvíľu programuješ jak drak ✨💃

